# **Рекурсия**



## **Задача 1 (Комбинаторни Конфигурации)**

Създайте програма, която приема число $N$ от стандартния вход и след това приема $N$ на брой числа. От стандартния вход се прочита и число $K$. На стандартния изход, за въведените числа елементи, изведете всички:

1. Пермутации без повторение на всички $N$ числа;
2. Пермутации с повторение на всички $N$ числа;
3. Вариации без повторение на $N$ числа $K$-ти клас;
4. Вариации с повторение на $N$ числа $K$-ти клас;
5. Комбинации без повторение на $N$ числа $K$-ти клас;
6. Комбинации с повторение на $N$ числа $K$-ти клас;
7. Подмножества на множеството от $N$ числа.


## **Задача 2 (Обхождания)**

Създайте програма, която приема числа $N$ и $M$ от стандартния вход и след това приема $N \times M$ числа за матрица със съответните размери. В матрицата всяко число със стойност $0$ ще наричаме *празна клетка*, а всяко число със стойност, различна от $0$, ще наричаме *непразна клетка*. В матрицата две клетки са съседни, ако имат обща страна. Съвкупност от непразни съседни клетки наричаме *остров* в матрицата, а сумата от стойностите на клетките наричаме *стойност на острова*. Намерете минималната и максималната големина на остров в матрицата, като изведете тези резултати на стандартния изход.


## **Задача 3 (Пътешественик)**

Аладин обича да странствува из различните държави и да събира скъпоценни камъни за своято любима Жасмин. Във всяка държава Аладин може да събере различен брой скъпоценни камъни. Държавите обаче нямат намерение да дадат на Аладин от скъпоценните си камъни, ако знаят, че Аладин е взел скъпоценни камъни от съседна на тях държава. Създайте програма, която прочита число $N$ от стандартния вход и след това прочита $N$ на брой положителни числа в масив $Array$, показващи, че в държава $i$ Аладин може да събере $Array[i]$ на брой скъпоценни камъни, за $0 \leq i \leq N - 1$. На стандартния изход трябва да се изведе максималният резултат от скъпоценни камъни, който Аладин може да събере от различните държави.
